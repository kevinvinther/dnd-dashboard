---
layout: ../../layouts/SessionLayout.astro
title: 'Session 3'
date: '2024-08-03'
---

Imens partyet tilbage I Session 2 var mod slutningen i deres heltemodige kamp mod kæmperotter, kom en ny karakter ind i billedet: Amroth. Amroth styrtede ned fra en portal, efter han var faldet i et hul på vejen. Denne portal førte ham til en lille, fugtig grotte, hvor han faldt fra loftet, dog uden de slemme skader. Herfra navigerede Amroth sig op mod resten af partyet, ved at gå mod det rendende vands kilde. 

Partyet møder Amroth, som de, trods mørket, kan se er en halv-elver med grålig hud. Amroth hilser venligt på partyet, dog også meget forvirret om hvad han laver i grotten. Partyet er (for første gang i denne campaign) godtroende overfor den fremmede, og fortæller ham deres planer om at redde verden og give Wickie's æg til dragon, Hirlo.

Amroth får tilsluttet sig resten af partyet, der går videre mod at finde Hirlo. Efter at have gået op fra rummet med kæmperotterne, finder partyet endnu et rum, et stort rum hvor der, for første gang siden de var i Khramlochdir er lys. Lyset kommer fra en revne, som I opdager er en flod af lava. Der opstår fra den anden side af denne revne to Magma Mephirs, der forsøger, heldigvis usuccesfuldt, at dræbe jer. 

Efter partyet kommer over revnen i gulvet, splitter de op, hvor Wickie og Calxif kommer til et alter af en art, for gamle guder, som de ikke undersøger mere, og resten af partyet (inklusiv en lidt stedforvirret Amroth) drager op mod Hirlos hule. Amroth er den første der opdager, og snakker med Hirlo, der først tror det blot er en besøgende. Først efter han begynder at bede til sin gud, som er blevet betjent af sølvdrager, kommer resten af partyet og afslører at de har æggene. Hirlo er, til at starte med, skeptisk, men varmer sig op til partyet, og giver dem i alt 200 gp (40gp/person) samt en Bag of Holding og en Cloak of Protection. Bag of Holding tager Amroth til sig og administrerer, hvor Milnip får lov til at tage Cloak of Protection. Hirlo tilbyder at flyve dem tilbage, hvilket de takker ja til. 

De partyet er fløjet tilbage til Aston samler der sig en skare af personer, der vil vide hvad der er for en drage, og hvem disse eventyrer er. Partyet er alle lidt sky, indtil Amroth gør sin autoritet gældende, som får folket til at danne en vej mod indgangen. Dog fortsætter de mange spørgsmål.

Partyet når til Elcan Fardou, som spørger til hvordan turen var gået, og minder partyet om at de har glemt hesten i Khramlochdir, hvilket partyet (pånær Amroth, der ikke var en del af partyet på daværende tidspunkt) ikke bliver glade for at høre. Elcan snakker med dem om Ziros Pyramide, og hører om de stadig er friske på at hjælpe ham og kong [[Alden Vervian]], hvilket de svarer ja til. 

Partyet kommer til kong Aldens palads, og får snakket med kongen som giver dem 500gp hver samt 3 healing potions, efter de har accepteret hans anmodning. Han fortæller dem at han kun kender til placeringen på 2 af delene af Ziros Pyramide: den ene i *Feywild* og den anden i Hirem Yestus besiddelse. Han anbefaler at starte med Feywild, da der ikke er mange planer om hvordan de kan stjæle Yestu's del endnu. Til sidst får Fawynn spurgt kong Alden om logi, hvortil han får sin assistent til at vise dem til deres værelser, samt mad for aftenen og morgenen efter. 

Om aftenen, mens resten af partyet sover, drager Fawynn på et mindre eventyr om at finde det kongelige bibliotek. Her låner hun 3 bøger, som hun kan bruge til at blive klogere om rigets historie. 

Da partyet vågner, drager de lige så stille mod Emorion, som de har fået af vide af kongen har en portal til Feywild. Dog når de kun lige at få kørt få minutter, før Fawynn og Milnip indser at der mangler to personer: Calxif og Amroth. Amroth har fået forvildet sig til en anden stal udenfor porten, og indser først nu. Han ser hestevognen indeholdende Fawynn, Milnip og Wickie køre væk fra ham. Til gengæld, er Calxif i midlertid blevet kidnappet. Stakkels Calxif nåede ikke engang på vognen, får alt blev sort for ham, og han mærkede sin krop forsvinde. 

Calxif vågner i en hule, og ser et sløret ansigt for sig. Det viste sig senere, at denne person var lederen fra Calxif's Thieves Guild's mor. Hun starter ud med at være meget nervøs, og undskylde for at det skulle være på denne måde de fik snakket sammen, men bliver senere mod samtalen mere selvsikker. Hun spørger Calxif ind til hvordan det går med hans opgave, og om han kan stole på de andre han rejser med. Derudover advarer hun Calxif om farerne ved at blive for kendt, specielt nu når han skal lave et stort kup. 

Hun løslader Calxif, og han ser at vognen ikke er kørt langt. Amroth og Calxif når tilbage til vognen, der nu kører tilbage mod stalden, og så vender turen endelig mod Emorion. 

I Emorion møder de en spøjs ældre herre, der virker meget glad for gæster. Han fortæller dem at for at få portalen til Feywild åbnet, skal de aktivere fire tårne, med hver deres opgave. 

Partyet når tre tårne igennem: 

**Nordvest Tårnet**:
Tårnet er indgroet i planter og krat, og partyet får klatret sig op til vagtdelen af tårnet, hvor de sikkert kan komme ind. Nede i kælderen, hvor nøglen ligger, ser de et bord med 5 kopper i 5 forskellige farver: grøn, gul, rød, blå, lilla. Ved nærmere eftersyn finder partyet at der på bordet, på dværgsk, står at alle skal drikke af koppen med grøn. Til DM'ens overraskelse indser de at de er nødt til at blande gul og blå for at få grøn, og dermed nok væske til at alle kan drikke. En hemmelig dør åbner, hvor de finder en kiste som de åbner med nøglen, og får krystallen. De aktiverer krystallen i toppen af tårnet, og der kommer en stråle til træet.

**Nordøst Tårnet**:
Dette tårn står på en mindre bakke, dog stadig større end det omkringliggende terræn, og er dækket med vedbend (ivy). Inde I tårnet finder de en kæmpetrold der forsøger at dræbe dem fra kælderen. Heldigvis er trolden ikke engang nær succesfuld, så de får krystallen og aktiverer den. Denne gang kommer der et lys både til træet, men også til det andet tårn.

**Sydøst Tårnet**:
Tårnet her ligger på kanten af en stor, fredfyldt sø, hvor tårnet spejler sig. Inde i tårnet:
1. Går de ind, hvor Amroth forsøger at tage noget armor der står, hvor armoret tager igen, og begynder at angribe. 
2. DM retconner, fordi Amroth havde brugt Devine Sense, og DM fortalte at der ikke var noget ondt, så I stedet gik partyet først i kælderen, tog krystallen, og fik en surprise round på armoret, fordi de opdagede der var noget underligt ved det.

Armoret putter en god kamp op, hvor flere af partyets medlemmer får lov til at falde mere end én gang. Men de dræber armoret, og sætter krystallen i toppen af tårnet, som afgiver en stråle både til træet, og de to andre tårne.


