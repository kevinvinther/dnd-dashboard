---
layout: ../../layouts/SessionLayout.astro
title: 'Session 7'
date: '2024-12-14'
---

Vi starter hvor vi sluttede sidst. Calxif har stadig resteffekter fra sine transcendentale oplevelser med den svamp han spiste af sidst. Han ser *Den Store og Mægtige Devin* flyve væk, indtil han bliver blot et glimt. Resten af partyet ser ham løbe med al hans kraft over bakken de kom fra og råbe "Den Store og Mægtige Devin kommer tilbage!"

Efter denne specielle oplevelse med et endnu mere specielt individ, går partiet mod den by, de havde fået af vide kunne hjælpe dem videre på deres rejse mod Dardjinia. Da de kigger op på byen, ligger de dog mærke til noget underligt: Den *matcher* slet ikke resten af Feywild. 

Da de kommer ind i byen opdager de noget endnu mærkeligere: beboerne er i en quazi-zombie tilstand, hvor de nærmest ikke reagerer på noget som helst. Det længste vores spillere kommer, er at få personen bag skranken i kroen til at sige "2 kopper". 

I den endnu unavngivne og anonyme by, finder Amroth en kirke, der er tilspærret, og fuldtsændig lukket til med brædder. Amroth forsøger at tage disse bræder af, efter han sanser at der er noget inde i kirken. Han er succesfuld i dette, men opdager hurtigt sin fejl: Alle der ser dette, løber efter ham, trods de stadig virker lige så udtryksløse i ansigtet som de var tidligere. Amroth får en hurtig combat i gang med disse, indtil de selv har sat brædderne op igen, og går tilbage til deres quazi-zombie tilstand. 

Imens dette sker, opdager Milnip at hver beboerne i byen er blevet tillagt en Enchantment besværgelse. Præcis hvilken besværgelse, ved Milnip ikke. 

Resten af partyet mødes, og aftaler at gå hen mod kirken, for at komme ind. De er succesfulde I dette, ved at tage et bræde af et vindue, og teleportere derind med Amroth i Bag of Holding. Imens Milnip, Amroth og Calxif er derinde, scouter Faewynn en masse beboere, og denne gang nogle vagter kommer efter *hende*. Imens Faewynn's kamp begynder, beslutter resten af partyet langsomt at sætte ild til kirken. 

Imens kirken er fyldt med flammer, kæmper de imod de resterende vagter. Disse fjender reagerer ikke på samme måde som resten af beboerne, der blot står og kigger på den brændende kirke med et ansigtsudtryk præcis som det altid har været. Da partyet vinder kampen, stiller de sig hen, og kigger på kirken brænde ned ligeså. 

Da kirken er helt nedbrændt, går alle beboerne der kiggede på kirken tilbage til deres dagligdag. Partyet går tilbage til kroen, og tager et long rest. Under dette long rest, har Calxif en drøm, hvor han står på et palads, der er fyldt med farver. Foran porten på paladset, står en høj, spinkel mand. Trods Calxif ikke kan se ansigtet, får han en dyb frygt for denne mand, der ligner at han kigger direkte på ham. 

Dagen efter, finder partyet en karret og nogle heste, og tager selv afsted mod Dardjinia. Efter de har kørt i lidt tid, finder de et lille sted, hvor det virker som om at tiden er stoppet. Partyet undersøger dette nærmere, men finder ikke noget over det, og tager videre.

Partyet tager et long rest, hvor de hver især drømmer om den samme person, som Calxif drømte om tidligere: 

* (Milnip) Du flyder midt ude i det astrale plan. Omkring dig er der intet, udover den lilla himmel der kendetegner astralplanen. Du kan ikke flytte dig. Du sidder fast, midt ude i ingenting.  Foran dig dukker en mægtig skikkelse, i en sort kappe. Fra dit synspunkt er skiggelsen næsten på størrelse med en lille planet. Vedkommendes ansigt skygges af huen, men konturene af deres ansigt er så dybe, at de nærmest ligner et skelet. Deres hoved bukker nedad, mod dig.  
* (Faewynn) Du ligger I en grotte. Ved din side kan du både høre, mærke og lugte et bål der brænder, samt se lyset svagt i loftet. Du kan ikke flytte dig, eller sætte dit blik, men ud fra din øjenkrog ser du skikkelser rundt om bålet. Det ligner at de står og kigger dig direkte i øjnene. De flytter sig ikke, men svajer omkring. Den ene skikkelse står med hænderne bag ryggen, iført en sort kappe. Du indser at den anden skikkelse er din far.
* (Calxif) Du sidder på en tømmerflåde, midt ude i ingenting. Havet er en dyb mørkeblå farve, så langt øjet rækket. Solen er ved at gå ned. Tømmerfloden svajer, og hver lille bevægelse du laver, får det til at føles som om at tømmerfloden er på vej til at synke. Du spotter ude i horisonten en båd der er på vej i din retning. Båden er stor og mørk, og bevæger sig utroligt hurtigt. Da den kommer tættere på dig, ser du en skikkelse stå på planken. Vedkommende står med deres hænder bag ryggen. De er iført en kappe. 
* (Amroth) Du flyder midt i luften, dit syn fastsat ned på jorden. Du flyder højt nok til at kunne se, at hvad du kigger på er en heksering. Den selv samme du faldt igennem til Feywild, da du var 4 år gammel. Midt inde i hekseringen ligger en skovelver. Hans ansigt er fuldstændig blankt, men du genkender ham til at være Edrahil Nightstar. En skikkelse iført en sort kappe går ind i ringen indtil de står ved siden af Edrahil. De vender sit hoved op mod dig. 

Partyet snakker kort om det, men tænker ikke videre over det. 

Efter nogle timer, på deres vidererejse, kommer de forbi Anirion, en by som Amroth har besøgt meget. Her finder Amroth ud af at byen har været udsat for flere angreb. Denne gang har de en idé om hvor de kommer fra: *Den lysende grotte*. 

Partyet snakker med flere personligheder fra byen, herunder præsten *Robert Narsh*, som er Amroths barndomsven. Robert fortæller partyet at de ikke er de eneste der har haft disse drømme, og at der er et mønster med at de kommer vestfra, og søger til gud. 

Robert fortæller partyet at han er på vej ud til *Den lysende grotte*, for at få sat en stopper for de mange angreb, og partyet følger ham glædelig med. 

Da de kommer til grotten, forsøger partyet ihærdigt at være så stille som muligt, men dette går desværre ikke efter planen. 
